-173-

libro Aurfiilrrliclre Arbeit inscripto collatum, docet, quantum brevi
temporis spatio profecerint litterae germanicae.

’ Schottelii enim opus legenti constat, auctorem, litteris antiquis
implicatum, illepide ac moleste sententiam proferre, ubi latinae
linguae usum derelinquit. Semi-latina est dictio, verborum cons-
tructione semper, verbis ipsis saepissime. Nunc quae germanicis
verbis inchoata erat periodus latino sermone concluditur, nunc
enuntiata primum latinis verbis sententia germanico sermone conti-
nuatur et ad finem deducitur. Saepe etiam tanta evolvitur implica-
tione periodus et tanto anceps errat inter ambos sermones auctor
dubie, ut omnia intricentur et ad extremum pendentes haereant
clausulae. Redundans videtur ubique dicendi genus, exaggerata
altius oratio et turgidus verborum delectus.

Totus contra germanicus verborum structura ct delectu apparet
jam Morhofrus, cique latinus sermo tantummodo eumdem in modum
prodest atque graecus francogallicus, batavus, britannicus, italicus
ceteraeque linguae, unde testimonia pro rei necessitate sumit, pro
exemplis semper allata et a continuo orationis tenore expresse
sejuncta, addita saepe vel ante, vel post hujusmodi praecepta,
germanica translatione, qua melius intelligantur. De cunctis ad
scientiam doctrinamque pertinentibus rebus disserentis sermo virum
eruditum omnino decet, qui, vel elatus nonnunquam ot ad orato·
riam facundiam erectus, severus tamen ubique et compositus repe-
ritur, nusquam tumidus aut immodicus. Cessit enim apud eum
argumentis rhetorica jactatio; cessere stricte et dialectice interpre-
tatis documentis simulati et facticii poeticae amplificationis iru-
petus.

Necdum profecto ita expedite et sollerter loquitur, ut postea
Leibnitius, Francogallorum commercio perpolitus, erat dicturus.
llpud eum omnia eruditionem redolent atque de documentis lente
exaratam disputationem, potius quam descriptam uuo adspectu
cujusque quaestionis imaginem, tardum et gravem doctae scholae
in disserendo progressum, multo magis quam alacrem ingenii
universas statim rerum rationes et conclusiones amplectentis pro-
cursum. At, etsi interdum aliquanto tardiore incedit passu, agnos-
citur jam apud eum haec, quae etiamnunc apud doctos in Germania
viros usurpatur prosa, in qua vix quaedam desiderantur, quae

 

